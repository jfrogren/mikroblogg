---
title: "Café Europa"
date: 2020-09-07T01:23:59+02:00
draft: true
---

Från skivan: Brustna Hjärtans hotell <br>
Text: Mats G. Bengtsson, Musik: Blå Tåget <br>



Här är en man som ej i smoking klär <br>
en sliten rock han dock salongsvant bär <br>
Åh snart den faller som i en strip-teas <br>
ej sanning får döljas på nå´tt vis <br>
Döm honom ej med kylig ironi <br>
fast mer med djup och tårfylld sympati <br>
Så brister han i ren anständighet <br>
hans nakenhet av tårar skyls diskret <br>
Nåväl jag skall fatta mig mycket kort <br>
På ett café av allra värsta sort <br>
Min ångerst sövde jag en höstlig natt <br>
med sprit och cigarett jag ensam satt <br>
Då framför mig en flicka jag fick se <br>
så ung och söt, rätt blek och smått blasé <br>
Åh läppar målade, en sån exess <br>
där i café Europas grå tristess <br>


Där utanför i natten upp det blåst <br>
till storm och människor alla dörrar låst <br>
För vindens kvast som sopa gatan ren <br>
från skräp och minnen av sommaren <br>
Så bitterljuvt jag mig till minnes drogs <br>
så älskligt det förgågna mot mig log <br>
där samhällsreformister hoppfullt drömt <br>
och trän i guds natur omfamnat ömt <br>
Men en politisk kris nu härjade <br>
i världen, åh, och allting färgade <br>
Med ton av höst, förfall och deskrepans <br>
av agiterande och tangodans <br>
Och flicakn som framför mig plötsligt stod <br>
kokett hon sänkte blicken och uppdrog <br>
Sin kjol och rodna´med infam noblesse <br>
där i café Europas grå tristess <br>

"Åh hjälp mig, strumpebandet lossnat har <br>
sätt prydligt på det nu så är du rar" <br>
Sa hon och peka på sitt ena lår <br>
och nerför kinden trilla en tår <br>
Jag fumla med nylånstrumpan sval <br>
och med ett elakt skratt jag bandet stal <br>
Så röd och het blev kind som nyss var blek <br>
så dödstyst i caféet när flickan skrek <br>
"Kanalje där, åh se vad har du gjort <br>
din tjuv, så djärv i smått som feg i stort" <br>
Men månen över staden lyste glatt <br>
på tjyvar och kanaljer denna natt <br>
Ty skamlösheten rår när det är kris <br>
man hyllar skurk, men den som är polis <br>
Föraktas till och med av sin mätress <br>
där i café Europas grå tristess <br>

 
Publik hörupp, det var min vittnesbörd <br>
jag hoppas ni till tårar blivit rörd <br>
Åh, ni i vita handskar av glacé <br>
ni illa grinar vid ert ljumna thé <br>
Men flickan ja hon flydde stans finess <br>
hon rodnar lantligt nu bland kor och gäss <br>
På landet en idyll, en ankdam lik <br>
långt bort från strumpeband och politik <br>
I stan hörs agitatorns gälla röst <br>
med yvigt hår han står i blåsig höst <br>
Och tango dansar man på Royal Bar <br>
i dämpat ljus man dansar par om par <br>
Men ensam varg som irrar med sin blick <br>
en jagad människa som ej värme fick <br>
Han drömmer lojt om en perfid karess <br>
där i café Europas grå tristess <br>
